---
layout: post
title: "Mi a visszaszáradás jelensége a japán juharnál?"
subtitle: "Minden, amit a jelenségről tudni kell"
date: 2026-02-14
categories: [Gondozás, Megfigyelések, Szemlélet, Kezdőknek, Évszakok]
tags: [Japán juhar, japanese-maple, Gondozás]
hero_image: 
hidden: true
---


A japán juhar sok kertben valódi látványelem, ugyanakkor érzékeny faj. Metszés után nem ritka, hogy az ág egy része vagy akár nagyobb szakasza is elszárad. Ezt a jelenséget visszaszáradásnak, vagy angolul diebacknek nevezzük. Nem egyszerű esztétikai problémáról van szó, hanem olyan élettani folyamatról, amely szélsőséges esetben az egész növény egészségét veszélyeztetheti. De nem minden száradás veszélyes a növényre nézve.

Ebben a bejegyzésben megnézzük, mi történik valójában a háttérben, mi okozza a visszaszáradást, és hogyan lehet szakszerű metszéssel csökkenteni a kockázatot.


### Természetes elhalás vagy valódi visszaszáradás?

Nem minden száradás jelent problémát. Ha egy ágat két rügy közötti szakaszon vágunk el, a növény a vágási ponttól a gyökér irányába a következő rügyig elszárítja a szövetet, mert egyszerűen felesleges itt fenntartani az életet, így azon a részen már nem lesz aktív nedvkeringés. Ez kiszámítható és természetes reakció. Miközben a seb lassan kalluszosodik, a kéreg egy része elszárad. Ezt sokan visszaszáradásnak nevezik, valójában azonban nem erről van szó. Az ágakon és a törzsön jól meghatározható pontok vannak, ahonnan hajtások és ágak fejlődnek, ezek a rügycsomók. A csomók között nincsenek ilyen pontok, ezek a szakaszok viszonylag hosszú ízközöket jelentenek. 

<figure style="text-align: center; margin: 20px 0;">
  <img src="/assets/blog/dieback2.jpg" alt="Leírás" style="width: 100%; max-width: 800px; border-radius: 8px; box-shadow: 0 2px 8px rgba(0,0,0,0.1);">
  <figcaption style="margin-top: 10px; font-style: italic; color: #666;">A rügycsomó az a pont az ágon, ahol a rügyek, levelek vagy oldalhajtások erednek. Az internódium a két rügycsomó közötti ágszakasz.</figcaption>
</figure>

Amikor egy vágást valahol az internódiumon ejtünk, a fa számára egyszerűen nincs oka arra, hogy az adott szakaszon életben tartsa a szöveteket, ezért azok lassan visszaszáradnak egészen a következő rügycsomóig. Ezen a ponton a seb már viszonylag könnyen és szépen be tud záródni. Ez tehát nem valódi visszaszáradás, nem betegség, hanem a metszést követő, teljesen természetes és előre borítékolható kéregelhalás, amelyet maga a növény végez önvédelmi mehanizmusként. Lehetővé teszi a seb lassú kalluszosodását a rügycsomónál.

A valódi visszaszáradás ezzel szemben kontrollálatlan folyamat. Az elhalás nem áll meg a következő rügynél, hanem továbbterjed az ág mentén a törzs irányába, akár egészen a törzs tövéig, sőt akár a talajszintig. Ilyenkor a fa belső védelmi rendszere nem képes időben lezárni a sérülést. Ilyenkor az érintett rész teljes egészében elhal. Ennek hátterében rendszerint az áll, hogy a felső rész eltávolításával megszűnik a tápanyagáramlás lefelé a gyökerek irányába, miközben a gyökérzetnek sincs elegendő energiája a sebet lezárni, így onnan sem érkezik elegendő víz és tápanyag felfelé. Ilyenkor az élet egyszerűen „kifogy” a fából, és az lassan visszahal.

<figure style="text-align: center; margin: 20px 0;">
  <img src="/assets/blog/dieback1.jpg" alt="Leírás" style="width: 100%; max-width: 800px; border-radius: 8px; box-shadow: 0 2px 8px rgba(0,0,0,0.1);">
  <figcaption style="margin-top: 10px; font-style: italic; color: #666;">1. kép Természtes visszaszáradás (die-in) és 2. kép Valódi visszaszáradás (True dieback)</figcaption>
</figure>

### Mi zajlik a növény belsejében?



<div style="display: flex; gap: 20px; align-items: start; margin: 20px 0; flex-wrap: wrap;">
  <div style="flex: 1; min-width: 300px;">
    <p>Metszéskor a szállítóedényekben uralkodó negatív nyomás miatt levegő kerülhet a rendszerbe. Ez az úgynevezett embólia megszakítja a vízoszlop folytonosságát, így a vízszállítás a vágási pont alatt is leállhat. A szövetek vízellátása romlik, és elindul az elhalás. A fák a sérüléseket nem gyógyítják, hanem elkülönítik. Ezt a folyamatot a CODIT modell* írja le (részletesebben a cikk végén), amely szerint a növény különböző védelmi falakat épít a fertőzés és a korhadás terjedésének megállítására. A japán juhar ebben nem tartozik a legerősebb fajok közé. A függőleges terjedést gátló első védelmi vonal gyakran nem záródik le elég gyorsan, így a kórokozók könnyebben bejutnak és az ág elhalhat.</p>
  </div>
  <div style="flex: 1; min-width: 300px;">
    <figure style="text-align: center; margin: 0;">
      <img src="/assets/blog/dieback3.jpg" alt="Leírás" style="width: 100%; border-radius: 8px; box-shadow: 0 2px 8px rgba(0,0,0,0.1);">
      <figcaption style="margin-top: 10px; font-style: italic; color: #666;">A növény sikeresen lezárta a rügy feletti szakaszt.</figcaption>
    </figure>
  </div>
</div>

#### A nedvnyomás és a "könnyezés" szerepe a visszaszáradásban

A japán juharok tavasszal rendkívül intenzív nedvnyomással rendelkeznek, ami a gyökerek aktív vízfelvételének és a cukrok mobilizációjának eredménye. (Ez a jelenség a juharszirup-termelés alapja is, de díszkerti környezetben komoly kockázatot jelent.)

Ezért a rügyduzzadástól a teljes lombkifejlődésig a metszés kerülendő, mivel erős nedvfolyás („könnyezés”) indulhat, ami
- akadályozza az edények lezárását,
- táplálja a kórokozókat,
- energiát von el a fától.

### Kórokozók, amelyek súlyosbítják a helyzetet

<div style="display: flex; gap: 20px; align-items: start; margin: 20px 0; flex-wrap: wrap;">
  <div style="flex: 1; min-width: 300px;">
    <p>A metszési seb kapu a fertőzések számára. Az egyik gyakori baktérium a Pseudomonas syringae, amely sebzéseken keresztül jut be a növénybe. Olyan fehérjéket termel, amelyek elősegítik a jégkristályok kialakulását, ezért enyhe fagy esetén is komoly szövetkárosodás alakulhat ki. Az érintett ágakon gyakran fekete vagy sötétlila elszíneződés látható.</p>
  </div>
  <div style="flex: 1; min-width: 300px;">
    <figure style="text-align: center; margin: 0;">
      <img src="/assets/blog/dieback5.jpg" alt="Leírás" style="width: 100%; border-radius: 8px; box-shadow: 0 2px 8px rgba(0,0,0,0.1);">
      <figcaption style="margin-top: 10px; font-style: italic; color: #666;">Pseudomonas syringae okozta elszáradás</figcaption>
    </figure>
  </div>
</div>

<div style="display: flex; gap: 20px; align-items: start; margin: 20px 0; flex-wrap: wrap;">
  <div style="flex: 1; min-width: 300px;">
    <p>A talajból fertőző Verticillium dahliae a szállítószöveteket támadja meg és elzárja a víz útját. Ennek következménye lehet a hirtelen ágelhalás és a lankadás, sokszor látszólag minden előzmény nélkül.</p>
  </div>
  <div style="flex: 1; min-width: 300px;">
    <figure style="text-align: center; margin: 0;">
      <img src="/assets/blog/dieback6.jpg" alt="Leírás" style="width: 100%; border-radius: 8px; box-shadow: 0 2px 8px rgba(0,0,0,0.1);">
      <figcaption style="margin-top: 10px; font-style: italic; color: #666;">Verticillium dahliae okozta elszáradás</figcaption>
    </figure>
  </div>
</div>



### Hogyan csökkenthető a visszaszáradás esélye?

A visszaszáradás megelőzésének egyik legfontosabb alapja a fa általános egészségi állapota. Csak olyan fán érdemes nagyobb beavatkozásokat végezni, amely láthatóan erős, jól érzi magát, és aktívan növekedik (esetleg növekedett az előző szezonban). Az erőteljes hajtásnövekedés mindig annak a jele, hogy a nedvkeringés rendben működik, és a fa képes reagálni a metszésre.

A másik fontosabb tényező az időzítés. Ősszel nem érdemes metszeni, mert a kórokozók még aktívak, miközben a fa védekezőképessége már csökken. Jó időpont a késő tél, amikor nincs nedvfolyás, illetve a nyár közepe, amikor a növény aktívan képes a sebek elkülönítésére.

<div style="display: flex; gap: 20px; align-items: start; margin: 20px 0; flex-wrap: wrap;">
  <div style="flex: 1; min-width: 300px;">
    <figure style="text-align: center; margin: 0;">
      <img src="/assets/blog/dieback4.jpg" alt="Leírás" style="width: 100%; border-radius: 8px; box-shadow: 0 2px 8px rgba(0,0,0,0.1);">
      <figcaption style="margin-top: 10px; font-style: italic; color: #666;"></figcaption>
    </figure>
  </div>
  <div style="flex: 1; min-width: 300px;">
    <p>Energiaszint. Nem érdemes egy szezonban durva gyökérmetszést és nagyobb törzsátvágást, metszést elvégezni. Egy egészséges lombkorona a fotoszintézis révén hozzájárul az erős gyökérrendszer kialakulásához. Egy stabil gyökérzet pedig képes a törzset, lombozatot ellenállóvá tenni a környezeti behatásokkal szemben. El kell fogadnunk, hogy minden a megtermelt és eltárolt energiáról szól. Az elszáradás kozkázata, a gyógyulás nagyban függ a fa energiaszintjétől.</p>
  </div>
</div>

<div style="display: flex; gap: 20px; align-items: start; margin: 20px 0; flex-wrap: wrap;">
  <div style="flex: 1; min-width: 300px;">
    <p>A vágás helye és módja kulcsfontosságú. Nem szabad törzsközeli, úgynevezett sík vágást végezni, egy kis csonk meghagyása lehetőséget ad arra, hogy az visszaszáradjon a megfelelő pontig, és ott később új hajtás alakulhasson ki. Viszont hosszú csonkot sem célszerű hagyni, mert az elhalt ág táptalaja lehet a kórokozóknak. A metszést 45 fokos dőlésszögben a rüggyel ellentétes irányba (vízelvezetés), 0.5-1cm távolságra a rügy felett érdemes elvégezni.</p>
  </div>
  <div style="flex: 1; min-width: 300px;">
    <figure style="text-align: center; margin: 0;">
      <img src="/assets/blog/dieback8.jpg" alt="Leírás" style="width: 100%; border-radius: 8px; box-shadow: 0 2px 8px rgba(0,0,0,0.1);">
      <figcaption style="margin-top: 10px; font-style: italic; color: #666;">Megelőzés: metszés helyes szögben és távolságban</figcaption>
    </figure>
  </div>
</div>



A szerszámok állapota sem mellékes. Éles és fertőtlenített eszközökkel kell dolgozni. Ha fertőzött részt távolítunk el, a metszőollót azonnal fertőtleníteni kell, mielőtt másik ághoz nyúlnánk.

Sebkezelő anyagok használata általában nem javasolt, mert a nedves, zárt közeg kedvezhet a gombáknak. Japán juhar esetében azonban bizonyos helyzetekben indokolt lehet sterilizálás után folyékony sebzáró alkalmazása, különösen nagyobb átmérőjű metszési felületeknél.

<figure style="text-align: center; margin: 20px 0;">
  <img src="/assets/blog/dieback7.jpg" alt="Leírás" style="width: 100%; max-width: 800px; border-radius: 8px; box-shadow: 0 2px 8px rgba(0,0,0,0.1);">
  <figcaption style="margin-top: 10px; font-style: italic; color: #666;">Mindig fertőtlenítsük eszközeinket használat után</figcaption>
</figure>

### Mit tegyünk, ha már megjelent a visszaszáradás?

Először meg kell határozni, hol van még élő része az ágnak, mely kéreg óvatos megkaparásával könnyen ellenőrizhető. A zöld rész él, a barna vagy fekete már elhalt.

Az elhalt szakaszt az egészséges rész alatt legalább tíz centiméterrel érdemes visszavágni. Ez segít eltávolítani az esetleg már jelen lévő kórokozókat is. A beavatkozás után nem ajánlott nitrogénben gazdag tápoldatozás, mert a gyors hajtásnövekedés tovább gyengítheti a növény védekezőképességét.

A japán juhar metszése precíz feladat. Ha figyelembe vesszük a faj élettani sajátosságait, megfelelő időben és technikával dolgozunk, jelentősen csökkenthető a visszaszáradás kialakulásának esélye, és a fa hosszú távon is egészséges maradhat.

### Téli és kora tavaszi elfagyás okozta elszáradás

Fontos külön kezelni a téli fagykárt a metszéshez kapcsolódó visszaszáradási jelenségektől. A hőingadozások okozta károk környezeti eredetű, úgynevezett abiotikus stressz következménye.

A japán juhar különösen érzékeny a hirtelen hőmérséklet változásokra. A problémát sokszor nem a tartós hideg okozza, hanem az enyhülés utáni gyors lehűlés. Ha egy melegebb periódust hirtelen fagy követ, a szövetek nem tudnak megfelelően alkalmazkodni. A nappali felmelegedés és az éjszakai fagy ismétlődése szintén káros, mert a fagyás és olvadás váltakozása feszültséget kelt a szállítószövetekben. Télen a napsütötte déli oldalon a kéreg gyorsabban felmelegszik, miközben az árnyékos oldal fagyott marad, ami repedésekhez és kéregkárosodáshoz vezethet. A fagykárt gyakran súlyosbítja a korábban említett Pseudomonas syringae jelenléte.

Az elfagyott ág felismerésének legbiztosabb módja szintén az óvatos kaparás a kérgen. Ha a kéreg alatt a kambium zöld és nedves, az ág még él. Ha barna, száraz vagy pépes, az adott rész elhalt. Az érintett gallyak gyakran elszürkülnek, zsugorodnak, tapintásra ridegek, könnyen törnek. Súlyos esetben a kéreg felrepedhet vagy leválhat, tavasszal pedig a rügyek feketék maradnak, nem hajtanak ki, vagy a friss hajtás rövid időn belül elhervad.

Amennyiben tavasszal egyértelműen látható, hogy az ág elhalt, vissza kell vágni az egészséges, zöld részig. A nagyobb metszéseket célszerű a tartós fagyok elmúltával, de még a nedvkeringés beindulása előtt elvégezni.

### Összegzés
A valódi visszaszáradás és az előre kiszámítható, csomópontok közötti szövetelhalás megkülönböztetése segít elkerülni a felesleges aggodalmat és a rossz reakciókat. A valódi visszaszáradás kontrollálatlan folyamat, amely túljut az életképes rügyeken és továbbterjed. Ezzel szemben a kiszámítható elszáradás a csomópont nélküli szakaszok természetes elhalása, ahol a fának nincs oka élő szövetet fenntartani.
A megelőzés alapja a fa kiváló egészségi állapota, a fajra jellemző növekedési mintázatok ismerete – különösen a csomópontok elhelyezkedése –, a vágások pontos pozicionálása életképes rügyek felett, valamint a bizonytalan helyzetekben meghagyott csonkok alkalmazása. Ugyanilyen fontos a nagyobb munkák megfelelő sorrendje és az, hogy a fa végig erőteljes növekedési fázisban maradjon.
Azok a fajok, amelyek könnyen visszarügyeznek, sokkal megbocsátóbbak a pontatlan vágásokkal szemben. Azok viszont, amelyek nehezen hoznak új rügyeket, fokozott figyelmet, pontosabb megfigyelést és nagyobb körültekintést igényelnek minden komolyabb beavatkozás előtt.


---

#### *A CODIT-modell alkalmazása a juharfélék esetében
A fák sebzési válaszainak legelfogadottabb tudományos modellje a Dr. Alex Shigo által kidolgozott CODIT (Compartmentalization of Decay in Trees – a fák korhadásának elhatárolódása). A japán juhar nem gyógyítja a sebeit, hanem elszigeteli azokat. Ez a kompartmentalizációs folyamat négy védelmi fal kialakítását jelenti, amelyek hatékonysága határozza meg, hogy a metszés utáni visszaszáradás megáll-e, vagy továbbterjed a törzs felé.

<table style="width:100%; table-layout:fixed; border-collapse:collapse;">
  <colgroup>
    <col style="width:6%">
    <col style="width:39%">
    <col style="width:12%">
    <col style="width:43%">
  </colgroup>
  <thead>
    <tr>
      <th style="padding:0.6rem; border:1px solid #ddd; text-align:left; vertical-align:top; word-break:break-word;">Fal</th>
      <th style="padding:0.6rem; border:1px solid #ddd; text-align:left; vertical-align:top; word-break:break-word;">Fiziológiai funkció</th>
      <th style="padding:0.6rem; border:1px solid #ddd; text-align:left; vertical-align:top; word-break:break-word;">Védelem</th>
      <th style="padding:0.6rem; border:1px solid #ddd; text-align:left; vertical-align:top; word-break:break-word;">Módszer</th>
    </tr>
  </thead>
  <tbody>
    <tr>
      <td style="padding:0.6rem; border:1px solid #ddd; vertical-align:top; word-break:break-word;">1. fal</td>
      <td style="padding:0.6rem; border:1px solid #ddd; vertical-align:top; word-break:break-word;">Xilém edények vertikális elzárása (tilóz, gumi)</td>
      <td style="padding:0.6rem; border:1px solid #ddd; vertical-align:top; word-break:break-word;">Leggyengébb</td>
      <td style="padding:0.6rem; border:1px solid #ddd; vertical-align:top; word-break:break-word;">Gátolja a fertőzés fel-le terjedését az ágban</td>
    </tr>
    <tr>
      <td style="padding:0.6rem; border:1px solid #ddd; vertical-align:top; word-break:break-word;">2. fal</td>
      <td style="padding:0.6rem; border:1px solid #ddd; vertical-align:top; word-break:break-word;">Évgyűrűk határán kialakuló barrier</td>
      <td style="padding:0.6rem; border:1px solid #ddd; vertical-align:top; word-break:break-word;">Közepes</td>
      <td style="padding:0.6rem; border:1px solid #ddd; vertical-align:top; word-break:break-word;">Lassítja a fertőzés befelé (a bél felé) terjedését</td>
    </tr>
    <tr>
      <td style="padding:0.6rem; border:1px solid #ddd; vertical-align:top; word-break:break-word;">3. fal</td>
      <td style="padding:0.6rem; border:1px solid #ddd; vertical-align:top; word-break:break-word;">Bélsugarak kémiai védekezése</td>
      <td style="padding:0.6rem; border:1px solid #ddd; vertical-align:top; word-break:break-word;">Erős</td>
      <td style="padding:0.6rem; border:1px solid #ddd; vertical-align:top; word-break:break-word;">Gátolja az oldalirányú terjedést a fatestben</td>
    </tr>
    <tr>
      <td style="padding:0.6rem; border:1px solid #ddd; vertical-align:top; word-break:break-word;">4. fal</td>
      <td style="padding:0.6rem; border:1px solid #ddd; vertical-align:top; word-break:break-word;">A kambium által létrehozott új záró zóna</td>
      <td style="padding:0.6rem; border:1px solid #ddd; vertical-align:top; word-break:break-word;">Legerősebb</td>
      <td style="padding:0.6rem; border:1px solid #ddd; vertical-align:top; word-break:break-word;">Elkülöníti a sebet az újonnan képződő faanyagtól</td>
    </tr>
  </tbody>
</table>


<div class="source-reference" markdown="1">

Referenciák

1. <a href="https://barrentreesolutions.com/blog/understanding-codit-the-key-to-managing-tree-health-and-longevity/">Understanding CODIT: The Key to Managing Tree Health and Longevity</a>
2. <a href="https://www.bartlett.com/resources/Compartmentalization-Of-Decay-In-Trees.pdf">Compartmentalization Of Decay In Trees</a>
3. <a href="https://www.fairfaxgardening.org/wp-content/webdocs/pdf/TreeInjury.pdf">CODIT Explained: How Trees Wall Off Damage - Fairfax County Master Gardeners</a>
4. <a href="https://aatreeservicema.com/pruning-japanese-maple-in-winter/">Pruning Japanese Maple in Winter: Best and Essential 2025</a>
5. <a href="https://www.lawnstarter.com/blog/tree-care/why-is-tree-leaking-sap/">Why Is My Tree Leaking Sap? - LawnStarter</a>
6. <a href="https://www.youtube.com/@GrowingBonsai">Growing Bonsai by Jelle</a>

</div>