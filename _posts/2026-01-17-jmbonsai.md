---
layout: post
title: "7 Japán juhar fajta, amiből tökéletes bonsait nevelhetsz"
subtitle: 
date: 2026-01-17
categories: [Megfigyelések, Szemlélet]
tags: [japán juhar, japanese-maple]
hero_image: /assets/blog/260116_jmbonsai_hero.jpeg
youtube_id: 
hidden: false
---

## Miért csak néhány *Acer palmatum* &nbsp;fajta vált igazán alkalmassá a bonsai nevelésre?

Ha valaki most kezd el Japán juharokkal foglalkozni, könnyű azt gondolni, hogy szinte bármelyik *Acer palmatum* alkalmas lehet bonsainak. A választék óriási, a levélformák és lombszínek pedig önmagukban is lenyűgözőek. A "kiválasztottak" csoportja azonban ennél jóval szűkebb: az idő és a tapasztalat csak néhány fajtát emelt ki, ezt Japánban már évtizedekkel ezelőtt felismerték. A bonsai célra használt Japán juharfajták nem egy katalógusból lettek kiválasztva, hanem hosszú évtizedek megfigyelése útján kerültek kiválasztásra. Azok maradtak meg a figyelem középpontjában, amelyek nemcsak kibírták, hanem jól viselték a cserépben történő nevelést. Ezek a fák alkalmazkodtak leginkább a gyökérkorlátozáshoz, jól reagáltak a metszésre, és ami talán a legfontosabb: hosszú távon is megőrízték az eredeti karakterüket.

Mivel egy bonsai fa évtizedek alatt teljesedik ki, ezért kulcskérdés, hogy a lomb évről évre stabil maradjon, és ne veszítse el azokat a genetikai jegyeket, amelyek miatt annak idején kiválasztották. Legyen szó oltásról, dugványról vagy légbújtatásról, ezek a fajták „önmaguk maradnak”, nem torzulnak el az idő múlásával sem.

A szelekcióban meglepően nagy szerepe volt a gyökérzetnek is. Bár sok bonsai juhart oltással szaporítanak, azok a fajták kerültek előtérbe, amelyek gyökérrendszere önmagában is jól működik cserépben. Nem problémás, nem instabil, és hosszú távon is fenntartható, ami egy bonsainál alapfeltétel.

Ennek eredményeként tehát a több száz *Acer palmatum* fajta közül végül csak egy szűk kör vált igazán meghatározóvá a bonsai világában. A leggyakrabban emlegetett nevek: *Arakawa, Beni chidori, De shōjō, Katsura, Kiyo hime, Seigen és Shishigashira*. Ezek a fajták nem véletlenül jelennek meg újra és újra kiállításokon, szakirodalomban és tapasztalt gyűjtők kertjeiben.

<figure style="text-align: center; margin: 20px 0;">
  <img src="/assets/blog/260116_jmbonsai_1.jpg" alt="Leírás" style="width: 100%; max-width: 800px; border-radius: 8px; box-shadow: 0 2px 8px rgba(0,0,0,0.1);">
  <figcaption style="margin-top: 10px; font-style: italic; color: #666;">Különböző Acer palamatum fajták levelei</figcaption>
</figure>

Ezek a juharok azért értékesebbek egy „átlagos” Japán juharnál, mert sokkal több időt, türelmet és tudatos munkát igényelnek. Emiatt a termesztők gyakran erőteljes alanyokra oltják őket, hogy a gyökérzet felgyorsítsa a fejlődést, miközben a felszín felett megmarad a fajta finom, kifinomult karaktere.

Fiatal növényként ezek a fajták még viszonylag könnyen elérhetők. De az igazán értékes, érett bonsaiok azonban rendkívül ritkák. Ezek már nem egyszerű növények, hanem hosszú évek – gyakran évtizedek – munkájának lenyomatai. Ez az oka annak is, hogy amikor felbukkan egy valóban magas szintű példány, az ára sokszor meglepően magas.

<!-- Ha valaki először kezd el Japán juharokkal foglalkozni, könnyen azt hiheti, hogy bármelyik *Acer palmatum* fajta alkalmas bonsainak. Elvégre több száz fajta létezik, gyönyörű lombszínekkel és levélformákkal. A valóságban azonban ennél sokkal szűkebb csoportja lett a "kiválasztottak", amit Japánban már évtizedekkel ezelőtt felismerték.

A bonsai célú juharfajták kiválasztása nem véletlenül alakult ki. Hosszú évtizedek megfigyelése során azok a fajták maradtak a célkeresztben, amelyek nemcsak túlélik, hanem jól is viselik a cserépben való életet. Ezek a fák képesek alkalmazkodni a gyökérkorlátozáshoz, jól reagálnak a metszésre, és hosszú távon is megőrzik karakterüket, ami nagyon lényeges szempont, ugyanis a lombnak évről évre stabilnak kell maradnia. Egy bonsai nem egy szezonra készül: akkor válik igazán értékessé, ha évtizedeken keresztül hordozza ugyanazt az egyedi jegyet. Legyen szó oltásról, dugványról vagy léggyökereztetésről, ezek a fajták nem „csúsznak el” genetikailag, és nem vesztik el azt, ami miatt kiválasztották őket.

Érdekes módon a gyökérzet is kulcsszerepet játszott a szelekcióban. Bár sok fajtát oltással szaporítanak, a bonsai célra használt juharok gyökérrendszere alapvetően jól működik cserépben, nem hajlamos problémákra, és hosszú távon is fenntartható.

Ez az oka annak, hogy a több száz létező *Acer palmatum* fajta közül csak néhány vált igazán meghatározóvá a bonsai világában. A legismertebbek közé tartozik az *Arakawa, a Beni chidori, a De shōjō, a Katsura, a Kiyo hime, a Seigen és a Shishigashira*. Ezek nevei gyakran visszaköszönnek kiállításokon, szakirodalomban és tapasztalt gyűjtők kertjeiben.

Ezek a fajták nem véletlenül számítanak értékesebbnek az „átlagos” Japán juharoknál. Sokkal több idő, türelem és tudatos munka szükséges ahhoz, hogy valóban magas szintű bonsai szülessen belőlük. Éppen ezért a termesztők gyakran erőteljes alanyokra oltják őket, hogy a gyökérzet gyorsítsa a fejlődést, miközben a felszín felett megmarad a fajta finom karaktere.

Fiatal növényként vagy kertészeti áruként ezek a fajták viszonylag könnyen beszerezhetők. Az igazán értékes, érett bonsaiok azonban rendkívül ritkák, és ez az oka annak is, hogy az áruk gyakran meglepően magas. -->

---

## Bonsai világára leginkább alkalmas fajták jellemzői

<div class="table-responsive" markdown="1">

| Fajtanév | Növekedési jellemzők | Lombozat és levelek leírása | Miért különleges | Elérhetőség |
|----------|-------------------|-------------------|-------------------|-------------------|
| De shōjō | Robusztus gyökérrendszer, alkalmas hosszú távú bonsai nevelésre. | Jellegzetes színű és formájú levelek, amelyek stabilak maradnak. | Az egyik legismertebb és leggyakrabban használt bonsai alapanyag. | Gyakori a kereskedelemben, de a mesterművek rendkívül drágák. | 
| Kiyo hime | Alacsony termetű, sűrűn ágas növekedési habitus. | Kisebb levelek, amelyek jól illeszkednek a bonsai léptékéhez. | Különösen kedvelt a japán kultúrában és bonsai körökben. | Gyakran előfordul kertészetekben. | 
| Mikawa yatsufusa | Törpe növekedés, rövid ízközökkel. | Sűrű, egymásra boruló levelek. | Japánban gyakran használt és kedvelt bonsai fajta. | Népszerű a gyűjtők körében, de ritka. | 
| Arakawa | Dugványozással, oltással vagy légbujtással szaporítható, hosszú életű cserépben. | Stabil lombozat, amely megőrzi genetikai vonásait az idő múlásával. | Kiválóan alkalmas különböző alakítási technikákhoz és edényes neveléshez. | Kereskedelmi forgalomban vagy fiatal példányként könnyen megtalálható, de a magas minőségű fa ritka. | 
| Shishigashira | Különleges, torzult hatású ágszerkezet és lassú növekedés. | Nagyon sűrű, ráncolt lombozat. | Nagyra értékelt, speciális megjelenésű bonsai alapanyag. | Értékes és keresett, a kifejlett példányok nagyon drágák. | 
| Katsura | Lassabb növekedés, amely precíz munkát igényel a bonsai formához. | Genetikailag stabil, dekoratív lombozat. | Kifejezetten ajánlott bonsai technikák alkalmazásához. | Széles körben elérhető alapanyagként. | 
| Seigen | Stabil növekedési jegyek, oltással is jól szaporítható. | Színét és alakját tartósan megőrző lombozat. | Klasszikus bonsai fajta, jól drótozható és alakítható. | Könnyen elérhető fiatal növényként. | 
| Beni chidori | Hosszú évek munkáját igényli a jó szint eléréséhez, gyakran alanyra oltva gyorsítják a fejlődést. | Egészséges és stabil lombozat jellemzi. | Bonsai nevelésre szelektált fajta, jól bírja a metszést és alakítást. | Fiatal növényként könnyen beszerezhető, a kész bonsai ritka és drága. | 
| Sango kaku | Feltűnő, korallvörös kéreggel rendelkező ágak. | Világoszöld levelek, amelyek kontrasztosak a törzzsel. | Alkalmas bonsai nevelésre, különleges a téli látványa miatt. | Közismert és elérhető fajta. |

</div>

## Összegzés

Természetesen nemcsak ezek a fajták alakíthatók bonsaivá. Japánban gyakran találkozni olyan nevekkel is, mint az *Asahi zuru*, a *Koto hime*, a *Kuro hime*, a *Mikawa yatsufusa*, a *Nomura* vagy a *Sango kaku, Beni-kawa*. Mindegyik más karaktert képvisel, de egy dolog közös bennük: sok-sok időt és türelmet igényelnek a kifejlett, patináns bonsai cél eléréséhez.

<div class="source-reference" markdown="1">
Referencia - A cikkben megjelenő gondolatok egy része Andrea Meriggioli - Maple Bonsai című könyve nyomán  született.
</div>